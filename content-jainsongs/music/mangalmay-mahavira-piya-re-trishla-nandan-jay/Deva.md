---

---

मंगलमय महावीर पिया रे, त्रिशला नंदन जय जय 

सकल विघ्न करो दूर हमारे,  
जय जय जय महावीर पिया रे,  
सूर नर सेव करें करें,  
मंगलमय महावीर पिया रे ॥ १ ॥ 

समवसरण में आप विराजो,  
अष्ट प्रतिहार्य से प्रभु छाजो,  
चामर छत्र ढले ढले,  
मंगलमय महावीर पिया रे ॥ २ ॥ 

राग द्वेष को दूर हटाए,  
चंडकौशिक को सूर पहुंचाए,  
भवि उपकार करें करें  
मंगलमय महावीर पिया रे ॥ ३ ॥ 

अष्ट द्रव्य ले पूजा रचाऊँ,  
आनंद मंगल जिन गुण गाऊँ,  
निशदीन ध्यान धरें धरें,  
मंगलमय महावीर पिया रे ॥ ४ ॥ 

श्री 'सिद्धचक्र मंडल' सभासद,  
मांगे प्रभु सेवा से शिवपद,  
भव भव फेरी मिटे मिटे,  
मंगलमय महावीर पिया रे ॥ ५ ॥  



