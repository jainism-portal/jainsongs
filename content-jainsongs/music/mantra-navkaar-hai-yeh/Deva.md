मंत्र नवकार है ये मंत्र नवकार है,
महिमा अपार है जी, माहिमा अपार है...

दुशासन दरबार में, आया चीर खींचने,
द्रौपदी नवकार का ले शरणा आँख मींचने,
बढ़ गया द्रौपदी का चीर अपार है,
महिमा अपार है...

सुदर्शन सेठ को शूली पे चढ़ाते है,
मन में सेठ नवकार मंत्र ध्याते है,
शूली का सिंहासन बना सुखकर है,
महिमा अपार है...

सती सुभद्रा ने महा मंत्र बोला,
चंपा नगरी का बंद द्वार खोला,
कितना बड़ा हो गया चमत्कार है,
महिमा अपार है...

पाँच पदों की महिमा भारी है,
महा विपदाएँ इस मंत्र ने टारी है,
धावे नवकार हो जाता भव पार है,
महिमा अपार है...
