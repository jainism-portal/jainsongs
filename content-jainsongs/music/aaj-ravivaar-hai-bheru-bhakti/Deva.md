आज रविवार है, भैरव तेरा वार है,
सच्चे मन से जो कोई ध्यावे, उसका बेड़ा पार है।
आज रविवार है...

होऽऽऽ... मेवानगर का राजा तू तो, डूंगरिया का वासी हो – २
डूंगरिया का रक्षक बनकर, बैठा मस्त दीवाना हो – २
आज रविवार है... ॥१॥

होऽऽऽ... मस्तक मुकुट कानों में कुंडल, गले मोतियन की माला हो – २
जगमग-जगमग अंगियाँ सोहे, मुखड़ा पूनम चंदा हो – २
आज रविवार है... ॥२॥

होऽऽऽ... धूप-तेल से पूजा तेरी, मनोहारी सी लगती है  – २
पुष्प सुगंधित चंपा-चमेली, अर्पित चरणन् करते हैं – २
आज रविवार है... ॥३॥

होऽऽऽ... मन की तमन्ना पूरी करता, भक्तों का रखवाला रे – २
चिंता-चूरण आशा-पूरण, करता भैरव राज रे – २
आज रविवार है... ॥४॥

होऽऽऽ... मेवानगर के वासी हो तुम, इंद्रपुरी में विराजे हो – २
दूर-दूर ए यात्री आते, दर्शन कर हर्षाते हो – २
आज रविवार है... ॥५॥

होऽऽऽ... करता सेवक अर्ज चरण में, आशा पूरण करजो जी – २
‘कोपरी मंडल’ की विनंती, भक्तों की लाज रखना जी – २
आज रविवार है... ॥६॥
