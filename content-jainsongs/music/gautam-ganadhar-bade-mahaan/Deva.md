गौतम गणधर बड़े महान,
ऋद्धि-सिद्धि का देते दान।
जिनके जाप से नवों निधान,
मिलता सच्चा आत्मिक ज्ञान॥

महावीर के शिष्य बड़े,
करते घंटों ध्यान खड़े।
बिना सहारे शिखर चढ़े,
बन गए ज्ञानी बिना पढ़े॥

गौतम जप से मिटते रोग,
टलते भूत-प्रेत के योग।
मन-वांछित सब मिलते भोग,
कटते दुष्ट कर्म-संयोग॥

पृथ्वी माँ वसुभूति विलास,
वर्ष पचास रहे गृहवास।
टीस वर्ष तक प्रभु के पास,
द्वादश केवलज्ञान प्रकाश॥

थी अक्षीण लब्धि विख्यात,
गौतम के कर में साक्षात।
नहीं खूटते घृत मधुभात,
जो जपता गौतम को प्रात॥
