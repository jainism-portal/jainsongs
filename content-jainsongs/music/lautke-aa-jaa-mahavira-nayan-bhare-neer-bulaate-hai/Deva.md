---
title: आ लौट के आ जा महावीर
---

लौट के आ! लौट के आ!! लौट के आ!!!
आ लौट के आ जा महावीर, नयन भरे नीर बुलाते हैं।
मेरी रूठी है तकदीर, नयन भरे नीर बुलाते हैं॥

बड़ों के लिए बडे फोटो 

महल भी छूटा, नगर भी छूटा, छूटा सभी का सहारा,
माता भी छूटी, पिता भी छूटे, कोई नहीं है हमारा।
अब कौन बंधावे धीर, नयन भरे नीर बुलाते हैं॥
आ लौट के आ जा महावीर... ॥१॥

चौरास्ते पे बिकता जानकर, धर्म पिता ने बचाया,
माता ने मेरा सर मुंडवाकर, बेड़ी में बंधवाया।
अब कौन सुने मेरी पीर, नयन भरे नीर बुलाते हैं॥
आ लौट के आ जा महावीर... ॥२॥

उड़द बांकुले सूप में भरकर, मोरा जिया लहराया,
द्वार से लौट वीर प्रभु जी, अबला दिल अकुलाया।
चंदन बाला के नीर, 'वीर' प्रभु तुम्हें बुलाते हैं॥
आ लौट के आ जा महावीर... ॥३॥
